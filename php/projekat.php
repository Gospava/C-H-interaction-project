<section id="projekat">
            <div id="naslovprojekta"><h1>Projekat</h1></div>
            <div id="balon"><p>Predstavljen tekst je rezime sprovedenog projekta.</p></div>
            <div class="barb"> 
                <div class="textic"><p>Upotreba duvana u formi cigareta (cigara, lula) prijavlјena je od strane 64,5% ispitanika, uzrasta između 18 i 64 godine starosti, a 40,2% populacije 18 – 64 godine starosti pušilo je duvan u prethodnih 30 dana od sprovođenja istraživanja (44,3% muškaraca i 36,2% žena). Elektronske cigarete je u toku života koristilo 9,6% ispitanika. </p></div>
                <div id="graf1"></div>
            </div> 
            <div class="textic"><p>Alkoholna pića u prethodnih 12 meseci je konzumiralo ukupno 72,2% odraslih u Srbiji (82,1% muškaraca i 62,4% žena) – tabela 5. U prethodnih 12 meseci lekove iz grupe sedativa, anksiolitika ili hipnotika uzimalo je 22,4% ispitanika (13,9% muškaraca i 30,9% žena), a u poslednjih mesec dana njih 14,6% (8% muškaraca i 21,2% žena) sa izuzetno visokom prevalencom među starijom populacijom. Lekove protiv bolova, koji sadrže opioide, koristilo je 5,1% ispitanika u poslednjih 12 meseci (4,1% muškaraca i 6,1% žena) i 2,2% njih u prethodnih mesec dana (1,6% muškaraca i 2,8% žena) – Tabela 5 i Tabela 6. Većina ispitanika je prijavila da je nabavila ove lekove u apoteci na osnovu recepta dobijenog od lekara – kada su u pitanju sedativi i hipnotici 85,3% populacije starosti 18 – 64 godina i 70,3% kada su u pitanju lekovi koji sadrže opioide.</p>
                <img src="img/projekat/slika2.jpg" alt="slika">
            </div>
            <div class="barb">
                <div class="textic"><p>Prema rezultatima ovog istraživanja, ilegalnu drogu je tokom života koristilo 8% celokupne populacije uzrasta od 18 do 64 godine (10,8% muškaraca i 5,2% žena) sa najvišom prevalencom među populacijom uzrasta 18 – 34 godine – 12,8%. Upotreba ilegalnih droga u prethodnih 12 meseci je bila manje zastuplјena – 1,7% ukupne populacije (2,7% muškaraca i 0,7% žena) i 3,5% mlađe populacije. Najčešće korišćena ilegalna droga je kanabis, sa prevalencom 7,7% (10,4% muškaraca i 4,9% žena) kod populacije uzrasta od 18 do 64 godine. </p></div>
                <div id="graf2"></div>
            </div>
            <div class="textic"><p>Prevalenca upotrebe marihuane i/ili hašiša u poslednjih 12 meseci je 1,6% (3,4% među populacijom 18 – 34). Upotreba drugih ilegalnih droga, izuzimajući kanabis, prema istraživanju je retka i prevalenca tokom života je 1,6% (2,5% populacije uzrasta od 18 do 34 godine) i 0,4% za period u prethodni 12 meseci (0,6% u uzrastu 18 – 34). Najčešće upotreblјivana ilegalna droga je, izuzimajući kanabis, ekstazi koji je u toku života konzumiralo 0,7% populacije (1,2% mlađe odrasle populacije) i 0,1% (0,2% među mlađom odraslom populacijom) u poslednjih 12 meseci, kao i amfetamina i kokaina sa sličnom niskom prevalencom.</p>
               <img src="img/projekat/slika.jpg" alt="slika">
            </div>
        </section>
        <div id="download">
            <a target="_blank" href="http://prevent.org.rs/prevent/wp-content/uploads/2016/08/Nacionalno-istra%C5%BEivanje-o-stilovima-%C5%BEivota-stanovnistva-Srbije-2014.-godine.pdf" class="download">Preuzmite ceo tekst</a>
        </div>